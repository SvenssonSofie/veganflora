# Rocky road

 - 1 dl naturella jordnötter
 - 1 dl torkade gojibär/mullbär (gojibär måste vara eko pga. Hård besprutning)
 - 1 dl riven kokos
 - 1-2 nypor salt
 - 10 färska dadlar (urkärnade)
 - 2 msk + 1 dl kallpressad kokosolja
 - 1 dl raw kakao
 - ½ dl lönnsirap

Blanda jordnötter, gojibär, kokos och en nypa salt. Lägg dadlar och 2 matskedar kokosolja och en pyttenypa salt i en mixer och kör tills det blir en seg kola. Det tar nog längre tid än du är van vid - precis när du tror att du är klar så ska du köra den lite längre. Ställ i kylen. Smält 1 dl kokosolja i ett vattenbad tillsammans med kakao och lönnsirap och smaka av. Vill du ha det ännu sötare så kan du ha i lite mer lönnsirap, men kom ihåg att du ska blanda ner kolan snart som också kommer tillföra sötma. Ta ut kolan ur kylen och dela upp den i mindre bitar. Vänd ner kolabitarna och nötblandingen i chokladen och bred ut smeten över ett bakplåtspapper. Ställ in det i kylen och låt stelna i några timmar. Ta ut chokladen och bryt den i lagom stora bitar.
