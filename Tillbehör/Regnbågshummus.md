# Regnbågshummus

4 port

250g kikärtor, konserverade eller kokade
Saften från ½ citron
1 msk tahini
1 tsk havssalt
1 vitlöksklyfta
5 msk olivolja

Mixa alla ingredienser i en matberedare eller med stavmixer till en krämig röra. Tillsätt nu ett av följande alternativ:

Grön hummus - 1 vitlöksklyfta och 150g kokta gröna ärtor
Lila hummus - 2 skalade och ugnsbakade rödbetor och några myntablad
Röd hummus - 1 stor röd paprika, delad och urkärnad och ev. 1 nypa chiliflakes. Grilla paprikan, med snittytan nedåt i en ugnsform, i 15-20 minuter eller tills skalet blivit lite bränt här och där och fruktköttet mjukt. Tärna paprikan grovt och mixa med hummusen.
Gul hummus - 1 vitlöksklyfta, 2 tsk malen gurkmeja, 1 msk oliv- eller kokosolja, 1 litet blomkålshuvud. Värm ugnen till 175 grader. Ta av blasten på blomkålshuvudet, skär i 2-3 cm stora bitar, vänd runt dem i olivolja och gurkmeja. Bred ut bitarna på en plåt och stek i 15-20 minuter i ugnen tills de är mjuka och gyllenbruna, inte brända. Mixa blomkålen med hummusen.
