# Grön algröra

XXX

 - 1 gul paprika
 - 1 medelstor zucchini
 - 1 burk vita bönor (eller kikärtor), 400 g, avrunna
 - 1 vitlöksklyfta, pressad
 - 2 msk olivolja
 - 2 rågade msk röd pesto
 - ½ paket noriark (ca 15 g), skurna i centimeterstora skivor

Ställ en wokpanna eller rymlig kastrull med lock på hög värme och grilla den hela paprikan och zucchinin i ungefär 10 minuter. Vänd dem då och då. Stäng av värmen när de fått grillränder här och där och låt dem mjukna under lock i ungefär 5 minuter. Eller grilla grönsakerna i ugnen. Ansa, kärna ut och skala paprikan (om skalet är väldigt bränt). Skär zucchinin pch paprikan i tärningar. Lägg tärningarna i en matberedare tillsammans med bönor, vitlök och pesto. Mixa i intervaller i en minut eller mer till en grov puré med tuggmotstånd. Blanda noritärningarna med grönsakerna, men spara en liten näve till garnering. Mixa hastigt. Häll upp röran i en skål, strö över resterande noritärningar och servera med råa grönsaker, till exempel morotsstavar, minimajskolvar, blomkåls- eller broccolibuketter eller linfrö- och chiakex med röd paprika.