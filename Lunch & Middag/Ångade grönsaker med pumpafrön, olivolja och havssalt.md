# Ångade grönsaker med pumpafrön, olivolja och havssalt

4 port

 - ½ butternut squash (500 g?)
 - 1 spetskål
 - 1-2 broccoli
 - 3 msk pumpafrön
 - 3 msk olivolja
 - 1 msk havssalt

Lägg pumpafröna i en stekpanna under hög värme. Rista under omrörning 2-3 minuter tills de fått färg. Häll upp på ett fat för att kallna. Skala pumpan och gröp ur kärnorna med hjälp av en sked. Skala stjälken på broccolin och skär ned i buketter. Skär pumpan i ca 1 cm tjocka skivor. Plocka av blad för blad på spetskålen. Ånga pumpan 2-3 minuter, tillsätt sedan broccoli och spetskål och ång i 2-4 minuter. Lägg upp i skål och servera med olivolja, pumpafrön och havssalt.
