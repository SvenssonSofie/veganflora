# Kikärtsburgare med curry

4 port

 - 1 gul lök, finhackad
 - 2 msk olivolja
 - 2 morötter, rivna
 - 1 tsk malen koriander
 - 1 tsk curry
 - 1 tsk spiskumminfrön
 - 400 g kikärtor, kokta, avrunna
 - 3 msk kokosmjölk
 - 1 näve färsk koriander, hackad
 - Saft och rivet skal från 1 lime
 - 1 rågad msk blandade frön, t.ex. Solros-, sesam- och pumpafrön
 - Glutenfritt fullkornsmjöl, t.ex. Bovetemjöl till pudring

Stek sakta gul lök och riven morot i olivoljan i 5-7 minuter. Rör ner malen koriander, curry och spiskumminfrön och fortsätt att steka sakta i ytterligare några minuter. Mixa lökblandningen hastigt i intervaller i en matberedare eller med en stavmixer tillsammans med kikärtorna och kokosmjölken så att allt blandas väl men har kvar lite tuggmotstånd. Rör ner färsk koriander, färskpressad lime, limeskal och frön. Krydda rikligt med salt och peppar. Pudra händerna med mjöl så att smeten inte fastnar och forma den till 8 medelstora burgare. Om du har tid kan du låte burgarna vila i 20 minuter i kylskåpet så att de blir lite fastare. Hetta upp resterande olivolja i en stekpanna och stek burgarna försiktigt i 10-12 minuter tills de är gyllenbruna. Vänd dem då och då.
