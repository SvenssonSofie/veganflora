# Gottebullar med potatis- och broccolimos

4 port

Potatis- och broccolimos:
 - 700 g potatis
 - 200 g broccoli, fryst
 - 0.5 dl havregrädde
 - Salt & peppar
Gottebullar:
 - 5 dl svarta bönor, kokta
 - 1 dl solroskärnor
 - 1 dl havregryn
 - 1 st gul lök
 - 1 msk soja
 - 1 nypa svartpeppar
 - Olja att steka i
Brunsås:
 - 2 dl havregrädde
 - 2 tsk soja
 - 1 nypa svartpeppar
 - 1 msk vetemjöl
 
Börja med att skrubba eller skala potatisen. 
Skär den sedan i grova bitar och koka upp i saltat vatten. 
Tina broccolin och lägg ner i potatiskoket ett par minuter innan potatisen är klar.
Medans potatisen kokar kan du göra bullarna.
Mixa solroskärnorna fint i en mixer. 
Lägg över i en separat skål. 
Mixa bönorna och havregrynen. 
Blanda ned i skålen med frömixet. 
Riv eller finhacka den gula löken, blanda i. 
Slå på soja och peppar. Rulla till bollar, blir ca 20 stycken.
Stek på medelvärme i olja. (Tips! Skulle smeten bli väldigt lös kan du tillsätta mer havregryn. 
Låt också bullarna få lite yta i pannan innan du vänder runt dem för att de ska hålla formen bättre)
Gör nu såsen. Koka upp grädden tillsammans med soja och svartpeppar. 
Vispa ner mjölet och låt sjuda ett par minuter. 
Tillsätt ev lite sambal oelek ifall du vill ha lite mer sting i såsen. Ställ åt sidan.
När potatisen är färdigkokt: häll av vattnet och tillsätt grädde, salt och svartpeppar. Mosa eller vispa till önskad konsistens. 
 
