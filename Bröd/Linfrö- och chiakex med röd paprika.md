# Linfrö- och chiakex med röd paprika

-

 - 1 medelstor röd paprika
 - 1 tsk olivolja
 - 200g linfrön
 - 60g mandelmjöl
 - 60g chiafrön
 - 2 tsk tomatpuré
 - 1 msk tamari (eller soja)
 - Saften från ½ citron och 1 msk rivet citronskal
 - ½ tsk tillsatsfritt grönsaksbuljongpulver

Värm ugnen till 150 grader. Pensla paprikan lätt med olivolja och ugnsbaka den i 20 minuter eller tills den är mjuk. Ta ut den ur ugnen och låt svalna. Dela den sedan på längden och kärna ur och tärna den. Mixa under tiden resternde ingredienser i en matberedare tillsammans med ½ dl vatten (eller lägg dem i en bunke med en stavmixer). Tillsätt tärnad paprika och mixa i intervaller igen. Om degen är för torr och smulig kan tu tillsättta lite vatten i taget. Kavla ut degen så tunt du kan utan att den går sönder tills den är ungefär 3 mm tjock. Det är lättast att kavla ut degen mellan två bakplåtspapper som smorts med kokosolja. Dra av det översta papperet och lägg den utkavlade degen på en plåt. Skåra degen i rutor och grädda i 20-30minuter. Kontrollera kexen ofta mot slutet när de börjar bli lätt gyllenbruna (de ska inte få alltför mycket färg). Ta ut plåten ur ugnen, vänd på kexen och grädda i ytterligare 20 minuter så att kexen blir frasiga. Håll ett öga på dem så de inte blir brända. Bryt irutor, låt svalna och förvara i en lufttät burk. Om kexen inte är tillräckligt frasiga när du ska äta dem, stoppa dem i ugnen i 5 minuter i 120 grader.